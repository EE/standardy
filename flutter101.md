# Materiały do uczenia się Fluttera

* [Kurs od Academind](https://pro.academind.com/p/learn-flutter-dart-to-build-ios-android-apps-2020)

  Kompletny kurs przygotowany przez znanego twórcę frontendowych kursów Maximiliana Schwarzmüllera. W przystępny sposób uczy krok po kroku od zera aż do dość zaawansowanych tematów. Merytorycznie zazwyczaj poziom jest wysoki (istnieją [wyjątki](https://board.academind.com/t/mutable-properties-in-a-widget-an-antipattern-in-the-personal-expenses-app/282), ale kurs jest aktualizowany i z biegiem czasu udoskonalany). Warto dostosować do swoich potrzeb prędkość odtwarzania - prowadzący mówi dość wolno. 
  
  Popularną alternatywą jest [kurs od The App Brewery](https://www.appbrewery.co/p/flutter-development-bootcamp-with-dart) polecany przez Google. Też jest spoko, ale wchodzi w tematy mniej głęboko, a za to poświęca dużo czasu na tłumaczenie podstawowych koncepcji programistycznych. Jest to dobre podejście dla osób uczących się programować po raz pierwszy, ale dla  umiejących już programować w innych językach może być to nudne.

* [Flutter guide](https://github.com/devonfw-forge/devonfw4flutter)

  Dobry jako kolejny krok po kursie. Pomaga uporządkować wiedzę i poznać podstawowe dobre praktyki.
  
* [A tour of the Dart language](https://dart.dev/guides/language/language-tour)

  Dokument opisujący podstawowe cechy języka Dart. Nie warto się na nim skupiać - raczej do przejrzenia.
  
* [Oficjalny kanał Fluttera na YouTube](https://www.youtube.com/channel/UCwXdFgeE9KYzlDdR7TG9cMw)

  Zawiera kilka serii bardzo fajnie zrobionych filmów. Uwaga: starsze odcinki znajdują się na osobnym kanale "Google Developers". Playlisty, które linkuję poniżej zawierają filmy z obu kanałów. 
  
  * [Flutter Widget of the Week](https://www.youtube.com/playlist?list=PLjxrf2q8roU23XGwz3Km7sQZFTdB996iG)

    Każdy filmik w około jedej minuty przedstawia jeden flutterowy widget (a w świecie Fluttera *everything is a widget*). Must see.
    
  * [Flutter in Focus](https://www.youtube.com/playlist?list=PLjxrf2q8roU2HdJQDjJzOeO6J3FoFLWr2)
    
    Każdy filmik w około 10 minut przedstawia jeden temat. Koniecznie trzeba zobaczyć przynajmniej 5 filmów składających się na serię [Flutter Widgets 101](https://www.youtube.com/playlist?list=PLOU2XLYxmsIJyiwUPCou_OVTpRIn_8UMd) oraz 6 filmów z serii [Making Animations in Flutter](https://www.youtube.com/playlist?list=PLjxrf2q8roU2v6UqYlt_KPaXlnjbYySua), ale inne też są przydatne.
    
  * [The Boring Flutter Development Show](https://www.youtube.com/playlist?list=PLjxrf2q8roU3ahJVrSgAnPjzkpGmL9Czl)
    
    Jestem fanem tej serii, ale przeznaczona ona jest raczej dla najbardziej wytrwałych. Każdy odcinek trwa około godziny i zawiera pracowników Google kodujących i debugujących na żywo. Można się bardzo wiele nauczyć, ale to raczej na długie zimowe wieczory.
    
* [Oficjalna Dokumentacja](https://flutter.dev/docs)

  Oficjalna dokumentacja Fluttera jest bardzo dobrze napisana. Szczególnie warte przeczytania są następujące części:
  
  * [User interface](https://flutter.dev/docs/development/ui/) (zwłaszcza artykuł ["Understanding constraints"](https://flutter.dev/docs/development/ui/layout/constraints))
  
  * [Data & backend](https://flutter.dev/docs/development/data-and-backend)
  
  * Informacje dla wybranego edytora: [Android Studio / IntelliJ](https://flutter.dev/docs/development/tools/android-studio) lub [Visual Studio Code](https://flutter.dev/docs/development/tools/vs-code).
  
  * [Testing](https://flutter.dev/docs/testing)
  
  * [Cookbook](https://flutter.dev/docs/cookbook) - rozwiązania konkretnych kwestii; nie trzeba wszystkiego czytać, ale warto przejrzeć żeby wiedzieć co jest.

* [Nagrania wykładów z konferencji Flutter Europe](https://www.youtube.com/channel/UCOoJkGYV00nr3EpZOUeuN1Q/videos)

  Dużo wykładów - niektóre nudne, niektóre fajne. Obejrzenie prezentacji ["Implementing complex UI with Flutter"](https://www.youtube.com/watch?v=FCyoHclCqc8) Marcina Szałka powinno być jednak obowiązkowe dla kazdego kto chce tworzyć piękne, unikalne aplikalne we Flutterze.

* [Material Design Guidelines](https://material.io/design/)
  
  Flutter ma doskonałe wsparcie dla Material Design i będziemy z tego korzystać. Warto więc przeczytać Guidelines żeby wiedzieć jak stosować poszczególne komponenty. Na dole każdej strony znajduje się link m.in. do dokumentacji flutterowego widgetu implementującego dany komponent (jeśli takowy istnieje).
  
  Uwaga: na podlinkowanej stronie w menu nawigacyjnym po lewej znajduje się kilka sekcji. Chodzi konkretnie o sekcję "Material Guidelines". Pozostałe sekcje ("Material System", "Material Foundation") można co najwyżej przejrzeć.

* Książki?

  * Istnieje książka o nazwie ["Flutter in Action"](https://www.manning.com/books/flutter-in-action). Po przeczytaniu jej mam poczucie, że nie wnosi zbyt wiele w stosunku do materiałów wymienionych powyżej. Ale jeśli jesteś przywiązana_y do książkowej formy chętnie ją pożyczę [ja - Ludwik].
  * Istnieje książka o nazwie ["Flutter Complete Reference"](https://fluttercompletereference.com/). Jest to ogromna cegła, ale jak sama nazwa wskazuje jest to "reference", czyli ma wrzucone wszystko po kolei, bez narracji, ciągu przyczynowo-skutkowego, czy specjalnego punktu widzenia. Nic wyjątkowego, ale jakby co też chętnie pożyczę [nadal ja - Ludwik].

* [Flutter Weekly](https://flutterweekly.net/)

  Nesletter który zbiera najciekawsze artykuły, filmy i newsy na temat Fluttera z danego tygodnia. Dostępne jest też [archiwum](https://us17.campaign-archive.com/home/?u=c8d8d18b6e2c6316ddc1d48a0&id=47548a283b). 
