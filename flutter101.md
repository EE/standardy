# Materiały do uczenia się Fluttera

* [Kurs od The App Brewery](https://www.appbrewery.co/p/flutter-development-bootcamp-with-dart)

  Mamy wykupiony dostęp. Kurs jest fajny, bo przedstawia wszystko bardzo spokojnie, krok po kroku. Nie zakłada jednak żadnego doświadczenia programistycznego. Prowadząca zazwyczaj ostrzega gdy mają nastąpić sekcje które bardziej opowiadają o fundamentach programistycznych niż o samym Flutterze. Jeśli któryś z tych fundamentalnych tematów jest Ci dobrze znany możesz spokojnie go pominąć. Jeśli czujesz się swobodnie z programowaniem obiektowym możesz pominąć nawet cały rozdział “Quizzler Project”.
  
  Warto również dostosować do swoich potrzeb prędkość odtwarzania - prowadząca mówi dość wolno. Można to zrobić pod ikoną trybiku na górze ekranu (ikona przy odtwarzaczu też posiada taką opcję, ale dotyczy ona tylko danego wideo, a nie całego kursu).
  
* [Flutter guide](https://github.com/devonfw-forge/devonfw4flutter)

  Dobry jako kolejny krok po kursie. Pomaga uporządkować wiedzę i poznać podstawowe dobre praktyki.
  
* [A tour of the Dart language](https://dart.dev/guides/language/language-tour)

  Dokument opisujący podstawowe cechy języka Dart. Nie warto się na nim skupiać - raczej do przejrzenia.
  
* [Oficjalny kanał Fluttera na YouTube](https://www.youtube.com/channel/UCwXdFgeE9KYzlDdR7TG9cMw)

  Zawiera kilka serii bardzo fajnie zrobionych filmów. Uwaga: starsze odcinki znajdują się na osobnym kanale "Google Developers". Playlisty, które linkuję poniżej zawierają filmy z obu kanałów. 
  
  * [Flutter Widget of the Week](https://www.youtube.com/playlist?list=PLjxrf2q8roU23XGwz3Km7sQZFTdB996iG)

    Każdy filmik w około jedej minuty przedstawia jeden flutterowy widget (a w świecie Fluttera *everything is a widget*). Must see.
    
  * [Flutter in Focus](https://www.youtube.com/playlist?list=PLjxrf2q8roU2HdJQDjJzOeO6J3FoFLWr2)
    
    Każdy filmik w około 10 minut przedstawia jeden temat. Koniecznie trzeba zobaczyć przynajmniej 5 filmów składających się na serię [Flutter Widgets 101](https://www.youtube.com/playlist?list=PLOU2XLYxmsIJyiwUPCou_OVTpRIn_8UMd), ale inne też są przydatne.
    
  * [Pragmatic State Management in Flutter](https://www.youtube.com/watch?v=d_m5csmrf7I)
  
    Nie playlista, a pojedyncza prezentacja z Google I/O'19 pokazująca jeden z (wielu możliwych) sposobów łączenia interfejsu Fluttera z logiką biznesową.
    
  * [The Boring Flutter Development Show](https://www.youtube.com/playlist?list=PLjxrf2q8roU3ahJVrSgAnPjzkpGmL9Czl)
    
    Jestem wielkim fanem tej serii, ale przeznaczona ona jest raczej dla najbardziej wytrwałych. Każdy odcinek trwa około godziny i zawiera pracowników Google kodujących i debugujących na żywo. Można się bardzo wiele nauczyć, ale to raczej na długie zimowe wieczory.
    
* [Oficjalna Dokumentacja](https://flutter.dev/docs)

  Oficjalna dokumentacja Fluttera jest bardzo dobrze napisana. Szczególnie warte przeczytania są następujące części:
  
  * [User interface](https://flutter.dev/docs/development/ui/)
  
  * [Data & backend](https://flutter.dev/docs/development/data-and-backend)
  
  * Informacje dla wybranego edytora: [Android Studio / IntelliJ](https://flutter.dev/docs/development/tools/android-studio) lub [Visual Studio Code](https://flutter.dev/docs/development/tools/vs-code).
  
  * [Testing](https://flutter.dev/docs/testing)
  
  * [Cookbook](https://flutter.dev/docs/cookbook) - rozwiązania konkretnych kwestii; nie trzeba wszystkiego czytać, ale warto przejrzeć żeby wiedzieć co jest.

* [Nagrania wykładów z konferencji Flutter Europe](https://www.youtube.com/channel/UCOoJkGYV00nr3EpZOUeuN1Q/videos)

  Dużo wykładów - niektóre nudne, niektóre fajne. Obejrzenie prezentacji ["Implementing complex UI with Flutter"](https://www.youtube.com/watch?v=FCyoHclCqc8) Marcina Szałka powinno być jednak obowiązkowe dla kazdego kto chce tworzyć piękne, unikalne aplikalne we Flutterze.

* [Material Design Guidelines](https://material.io/design/)
  
  Flutter ma doskonałe wsparcie dla Material Design i będziemy z tego korzystać. Warto więc przeczytać Guidelines żeby wiedzieć jak stosować poszczególne komponenty. Na dole każdej strony znajduje się link m.in. do dokumentacji flutterowego widgetu implementującego dany komponent (jeśli takowy istnieje).
  
  Uwaga: na podlinkowanej stronie w menu nawigacyjnym po lewej znajduje się kilka sekcji. Chodzi konkretnie o sekcję "Material Guidelines". Pozostałe sekcje ("Material System", "Material Foundation") można co najwyżej przejrzeć.

* Książka?

  Istnieje książka o nazwie ["Flutter in Action"](https://www.manning.com/books/flutter-in-action). Po przeczytaniu jej mam poczucie, że nie wnosi zbyt wiele w stosunku do materiałów wymienionych powyżej. Ale jeśli jesteś przywiązana_y do książkowej formy chętnie ją pożyczę [ja - Ludwik].

* [Flutter Weekly](https://flutterweekly.net/)

  Nesletter który zbiera najciekawsze artykuły, filmy i newsy na temat Fluttera z danego tygodnia. Dostępne jest też [archiwum](https://us17.campaign-archive.com/home/?u=c8d8d18b6e2c6316ddc1d48a0&id=47548a283b). 
